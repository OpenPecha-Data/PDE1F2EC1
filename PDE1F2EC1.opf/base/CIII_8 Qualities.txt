復次若菩薩成就八法。能淨修行淨戒波羅蜜多云何爲八。所謂不離菩提心戒清淨故。離聲聞縁覺心得無限量心戒清淨故。不捨一切學處智慧清淨故。於一切處受生願清淨故。於戒不緩任運無作行清淨故。迴向菩提魔羅心清淨故。心無熱惱煩惱清淨故。大願圓滿菩提清淨故。是爲菩薩成就八法。能淨修行淨戒波羅蜜多。


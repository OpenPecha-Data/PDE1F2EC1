云何修持。善男子有三十二種修陀羅尼法。所謂求法故。愛樂法故。法苑樂故。隨法流故。隨順法故。尊上法故。承事供養多聞者故。常於和上及阿闍梨。無有我慢恭敬供養故。求法無厭故。於教授者隨順不逆故。於説法者敬愛如佛不求其短故。於所聞法悉皆受持故。不懈怠故。於法不吝故。所行法施無悕望故。於所聞法如理作意故。See
the previous record於所聞法善觀察故。求於多聞無齊限故。常於梵行無休息故。常樂遠離心寂靜故。常勤修習六隨念故。於六染法常棄捨故。於六和敬恒不捨故。於一切有情起無礙心故。於縁生法修順忍故於三脱門作意觀察不驚怖故。不捨聖種杜多功徳故。護持正法心無下劣故。觀於衆生起大悲故。求於正法不惜身命故。修大智行離愚惑故。成就有情不懈倦故。如是名爲修陀羅尼無忘失業。


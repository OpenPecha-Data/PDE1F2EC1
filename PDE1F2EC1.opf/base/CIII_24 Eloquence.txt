善男子若菩薩常蒙如來之所加持。得二十四種無礙辯才。云何名爲二十四種。所謂迅疾辯利捷辯。無礙辯無滯辯。善詞辯甚深辯。間錯衆音辯勝妙莊嚴辯。無沈沒辯無畏辯。種種偈讃辯修多羅縁起本事辯。能摧伏他辯説差別無盡句辯。顯現微妙辯端嚴威徳辯。説法無間辯天衆莊嚴辯。斷諸疑惑辯世出世法辯。不錯失辯慈悲喜捨悦可衆心辯。宿命通辯佛所加持辯。善男子如是二十四種辯。


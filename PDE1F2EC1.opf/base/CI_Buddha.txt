世尊現證一切諸法平等自在。善轉無上清淨法輪善能調伏諸弟子衆。善達一切有情意樂。善知一切諸根彼岸。善斷一切煩惱結習。於諸佛事任運施作無有休息與大苾芻衆六百萬人倶。此諸苾芻皆是如來法王之子。心善解脱慧善解脱。已斷一切煩惱結縛。善説一切甚深佛法。復能通達於無相法。端嚴殊特具足威儀。爲大福田増長之處。善住如來之所教令
。

